---
description: >-
  Az általad létrehozott tartalmakat és kapcsolataidat a biztonsági kulcs védi. Ez csak a Tiéd!
---

# Széf és kulcs

### Széf

A széf egy titkosított doboz az eszközödön az általad létrehozott tartalmak tárolására. A széf segítségével teljes biztonságban, az adataid fölött rendelkezve küldhetsz, fogadhatsz és tárolhatsz információkat.

Minden általad létrehozott és megosztott teret a széfben tárolunk. A széfedet nyilvános kulcsú titkosítással védjük, ezáltal feltörhetetlen - a bolygó valamennyi számítási erőforrása kevés ahhoz, hogy hozzáférjen a benne tárolt adatokhoz.

### Kulcs

<figure><img src="../.gitbook/assets/Screenshot 2024-04-26 at 06.45.43.png" alt="Anytype Encrypted Recovery Key"><figcaption><p>A kulcsot a széf létrehozása után a beállításokban érheted el</p></figcaption></figure>

A széfedhez tartozó kulcsot a széf létrehozásakor az eszközödön helyben hozzuk létre. A kulcs tizenkét véletlenszerűen generált szóból áll. Pont, mint egy jelszó, amit nem Te választottál - ő választott Téged.

A kulcs megadásával bárhonnan hozzáférhetsz a széfedhez. De vigyázz! A kulcsot rajtad kívül senki nem ismeri, így ha elfelejted, az Anytype sem tudja helyreállítani a széfed tartalmát. A kulcsot a széf létrehozása után a beállításokban érheted el.
